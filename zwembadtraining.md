---
layout: page
title: Over ons
subtitle: Wie we zijn en wat we doen
---

Get Wet is een actieve vereniging. Bijna elk weekend wordt er wel gedoken door leden van de vereniging. De Oosterschelde en het Grevelingenmeer in Zeeland zijn hierbij erg populair, maar ook de Nederlandse zoetwaterplassen worden geregeld bezocht. Afspraken worden onder andere gemaakt via onze groepspagina op facebook en op vrijdagavond in het [zwembad]({{ site.baseurl | relative_url }}{% link _collection/name-of-document.md %}).

Get Wet Panda, Duikvereniging Get Wet Den HaagGeïnteresseerd in duiken vanaf een boot? Ga dan mee met de Panda-boot in Zeeland of ga mee de Noordzee op! De Panda-boot wordt meestal geboekt in een weekend in mei. De Noordzee-dagtrips staan gepland voor juni-juli-augustus. Zie ook de pagina [Noordzeeduiken]({{ site.baseurl | relative_url }}{% link _collection/name-of-document.md %}).

Met de hele vereniging wordt gedoken tijdens de extra duikactiviteiten: de nieuwjaarsduik, paasduik, het Renesse-weekend (september) en de pepernotenduik. In april zijn we actief met het plaatsen van ‘sepia-tentjes’ in de Oosterschelde. Ook gaan er elk jaar Get Wetters op een gezamenlijke duiktrip naar het buitenland.

Naast het duiken zelf, organiseren we ookDuikvereniging Get Wet Den Haag andere zowel wel als niet-duikgerelateerde activiteiten. Voorbeelden zijn de nieuwjaarsborrel, het bezoek aan de beurs Duikvaker in Houten, filmavonden (met duikfilms of gewoon een avondje bioscoop), een wijnproeverij, beach cleanups, zwemtraining in zee en het eindejaarsspel in het zwembad. Kortom, de ideale plek ook om nieuwe mensen te ontmoeten met dezelfde interesses.